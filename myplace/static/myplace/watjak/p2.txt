 พระปรางค์วัดอรุณที่เราเห็นกันในปัจจุบันนี้ เป็นพระปรางค์ที่ได้มีการต่อเติมขึ้นมาใหม่ในสมัยรัชกาลที่ 3 จากเดิมที่มีพระปรางค์เพียงองค์เดียว ก็ได้ถูกบูรณะให้ใหญ่ขึ้น ล้อมรอบด้วยปรางค์ทิศและมณฑปทิศ องค์พระปรางค์ประดับด้วยกระเบื้องเคลือบตกแต่งเป็นลวดลายต่างๆ สวยงามน่าทึ่งมาก รวมถึง “ยักษ์วัดอรุณ” หรือ “ยักษ์วัดแจ้ง” ซึ่งมีศิลปะอันสวยงามไม่แพ้กัน ยักษ์ที่อยู่ในวัดอรุณนั้นเป็นยักษ์ที่ทุกคนรู้จักกันดีในชื่อว่า “ทศกัณฑ์” ยักษ์กายสีเขียวจากเรื่องรามเกียรติ์ ส่วนอีกตนมีกายสีขาวชื่อว่า “สหัสเดชะ” ทั้งสองตนถึงสร้างขึ้นในสมัยรัชกาลที่ 3 เป็นยักษ์ปูนปั้นประดับด้วยกระเบื้องเคลือบสี เป็นเครื่องแต่งกายและลวดลายต่างๆ
